\documentclass[times, utf8, diplomski, numeric]{fer}
\usepackage{booktabs}
\usepackage{indentfirst}
\usepackage{hyperref} 

\begin{document}

\thesisnumber{2022}

\title{Pronalaženje Booleovih funkcija maksimalne nelinearnosti evolucijskim računanjem}
\author{Kristijan Vulinović}

\maketitle

\izvornik

\zahvala{}

\tableofcontents

\chapter{Uvod}
Kriptografija je grana računarske znanosti, bez čijih dostignuća bi današnji svakodnevni život izgledao nezamislivo drugačije.
Većina se ljudi svakodnevno služi kriptografijom, makar toga nisu nužno ni svjesni.
Bilo to korištenjem online bankarstva, online trgovine ili jednostavno bilo kojeg online servisa temeljenog na \textit{HTTPS} protokolu.
Navedeni primjeri često se služe asimetričnim kriptografskim algoritmima kako bi klijent i poslužitelj razmijenili ključeve koje potom koriste u simetričnim kriptografskim algoritmima kojima se enkriptiraju njihove poruke.

Booleove funkcije predstavljaju jedan od sastavnih elemenata kriptografskih algoritama, poput na primjer S-kutija kod algoritma \textit{DES} i \textit{AES} \cite{daemen1999aes}.
Kako bi se postigla što veća sigurnost takvih sustava, potrebno je pomno odabrati korištene funkcije, ovisno o određenim svojstvima koje one posjeduju.
Jedan od najpoznatijih napada je napad linearnom kriptoanalizom, prvi puta opisan u \cite{golic1994linear}.
Kako bi se postigla veća otpornost na tu vrstu napada, od posebnog je značaja svojstvo nelinearnosti Booleove funkcije.
Pored toga, za primjenu u kriptografskim algoritmima dodatno je važno i svojstvo balansiranosti.
Osim navedenog, važna su i brojna druga svojstva poput svojstva korelacijske otpornosti \engl{correlation immunity}, autokorelacije \engl{autocorrelation}, algebarski stupanj \engl{algebraic degree}, algebarske otpornosti \engl{algebraic immunity} i drugih opisanih u \cite{CryptographicBooleanFunctions}.

Primarni fokus ovog rada je pronalazak Booleovih funkcija maksimalne nelinearnosti, kao i balansiranih Booleovih funkcija maksimalne nelinearnosti, pritom ne razmatrajući ostala svojstva.
Posebna pozornost posvećena je balansiranim Booleovim funkcijama sa $8$ varijabli, koje se koriste u algoritmu \textit{Achterbahn} \cite{gammel2005achterbahn}, kao i u algoritmu \textit{RAKAPOSHI} \cite{cid2009rakaposhi}, za koje je pitanje maksimalne moguće nelinearnosti još uvijek otvoreno.
Naime, najniža gornja granica nelinearnosti navedenih funkcija iznosi $118$, dok je najviša do sad pronađena nelinearnost u iznosu $116$.
%TODO dodati strukturu rada

\chapter{Pregled područja}
S obzirom na već spomenutu važnost i primjenu Booleovih funkcija, postoji velik broj provedenih istraživanja o metodama njihova pronalaska.
Booleove funkcije željenih svojstava moguće je stvoriti na tri konceptualno različita načina kao što je podijeljeno u radovima \cite{picek2016new} i \cite{CryptographicBoolean}, a to su: nasumičnim generiranjem, algebarskim konstrukcijama ili heurističkom pretragom.

Nasumično generiranje predstavlja najjednostavniji i najbrži način stvaranja nove Booleove funkcije.
Veliki nedostatak istoga je suboptimalnost rezultata, s obzirom na to da nasumične funkcije u većini slučajeva ne posjeduju loša svojstva.

S druge strane algebarska konstrukcija pruža mogućnost stvaranja funkcija poželjnih svojstava, bazirano na poznavanju funkcija manjeg broja varijabli koje zadovoljavaju određenja svojstva.
Te se funkcije nadograđuju ili međusobno nadovezuju kako bi se dobila funkcija većeg broja varijabli, a također sa željenim svojstvima.
Negativne strane algebarskih konstrukcija javljaju se u tome što unatoč dobrim rezultatima za funkcije određenih svojstava, ovi postupci pružaju mogućnost pronalaska samo određenih funkcija, te postoji mogućnost postojanja drugih, jednako dobrih ili boljih funkcija koje nije moguće dobiti na ovaj način.
Dodatno loše svojstvo ovog postupka primjećuje se prilikom potrebe za stvaranjem većeg broja različitih funkcija, gdje se druge metode pokazuju prikladnijima.
Konstrukcijski algoritmi nisu u fokusu ovog rada te nisu dodatno obrađeni, no široki pregled istih dan je u knjizi \cite{CryptographicBooleanFunctions}.

Treću skupinu algoritama predstavljaju heurističke metode pretrage.
Ove metode pružaju mogućnost stvaranja velikog broja različitih funkcija pogodnih svojstava.
Najčešći predstavnici ove skupine algoritama su algoritmi evolucijskog računanja, te postoje brojna istraživanja o efikasnosti pojedine vrste algoritma, kao i načina zapisa funkcije i evaluacije iste.

U radu \cite{OnBentFunctions} po prvi puta se spominje pojam bent-funkcija, odnosno funkcija koje za zadani broj varijabli imaju maksimalnu moguću nelinearnost, te su jednako udaljene od svake afine funkcije.
U radu se također razmatra i Fourierova transformacija bent-funkcija, iz čega se dokazuje da bent-funkcije postoje samo za paran broj varijabli.

Mogućnost transformacije funkcije dodatno je istražena u \cite{MeasuringBoolean} gdje se opisuje postupak brze Walshove transformacije \engl(Fast Walsh Transform).
Objašnjeno je i tumačenje dobivenih Walshovih koeficijenata u vidu udaljenosti od njima pripadnim afinim funkcijama, iz čega slijedi mogućnost izračuna nelinearnosti funkcije na temelju tako dobivenih koeficijenata.
Slično je prikazano i u radu \cite{CalculatingNonlinearity}, gdje se koristi Hadamardova matrica pomoću koje se računa Walshove transformacija.
Prikazan je rekurzivni postupak izračuna matrice te pseudok\^{o}d izračuna transformacije funkcije i njene nelinearnosti.

Rad \cite{millan1997smart} baziran je na metodi uspona na vrh \engl{hill climbing}.
Korištena metoda kreće od nasumično generirane funkcije te za nju računa Walshove koeficijente.
Kako bi se nelinearnost povećala, potrebno je smanjiti magnitudu koeficijenata najveće magnitude.
To je ostvareno na način da se za svaki bit iz tablice istinitosti računa koji se koeficijenti mijenjaju promjenom tog bita te se na kraju odabire jedan od bitova koji smanjuje ukupnu nelinearnost.
Ista metoda korištena je i u \cite{millan1997effective}, gdje je dodatno proširena na način da umjesto promjene samo jednog bita računa promjene Walshovih koeficijenata za promjenu svakog para bitova.
Na taj je način osigurano da se osim bent-funkcija mogu pronalaziti i balansirane Booleove funkcije visoke nelinearnosti.
Rad \cite{millan1998heuristic} prikazuje usporedbu do tada najboljih poznatih rezultata sa rezultatima dobivenim kombinacijom genetskog algoritma i metode uspona na vrh.
Ista metoda dodatno je modificirana u radu \cite{millan1999boolean} gdje se uvode slabi \engl{weak requirements} i jaki \engl{strong requirements} zahtjevi, gdje slabi zahtjevi garantiraju kako se trenutno rješenje neće pogoršati u sljedećoj iteraciji algoritma, dok jaki zahtjevi pretpostavljaju poboljšanje rješenja.

Ponešto drugačiji pristup prikazan je u \cite{DiscoveryOfBent}.
Predstavljen je algoritam koji na temelju Walshovih koeficijenata za danu Booleovu funkciju dolazi do najbliže bent-funkcije, a da pritom ispituje promjene nad samo polovicom bitova iz tablice istinitosti funkcije.
Veliki nedostatak algoritma je mogućnost rada samo nad funkcijama koje imaju $4$ varijable, te nemogućnost skaliranja istoga na funkcije većeg broja varijabli.
\cite{DiscoveryOfBent} također ispituje mogućnosti iscrpne pretrage Booleovih funkcija korištenjem \textit{FPGA} sklopa.
Dobiveni rezultati ukazuju na visoko ubrzanje koje je moguće postići zahvaljujući paralelnom izračunu više funkcija korištenjem cjevovodne strukture \engl{pipeline}.
Unatoč dobivenom ubrzanju, pokazalo se kako nije moguće raditi iscrpnu pretragu za funkcije koje imaju više od $5$ varijabli.
Slični rezultati su dobiveni i u istraživanju \cite{EnumerationOfBentBoolean}, gdje autori također problemu pristupaju korištenjem \textit{FPGA} sklopa.
U radu se dodatno koristi i algebarski zapis Booleovih funkcija, za što je opisan postupak brze pretvorbe iz tablice istinitosti u algebarski zapis.

Autori u radu \cite{EvolvingBoolean} pomoću simuliranog kaljenja \engl{simulated annealing} \cite{SimulatedAnnealing} pretražuju funkcije koje zadovoljavaju više svojstava.
Traženjem balansirane Booleove funkcije sa 8 varijabli, dobiveno je rješenje nelinearnosti $116$, što je jednako trenutno najboljem poznatom rješenju.

Genetski algoritam \cite{holland1992adaptation} također je često korišten pristup, te su napisani brojni radovi o mogućim operatorima križanja i mutacije, kao i o primjeni na problem pronalaska Booleovih funkcija visoke nelinearnosti.
Rad \cite{manzoni2019balanced} uspoređuje $3$ različita operatora križanja primjenjiva na problem traženja balansiranih funkcija.
\cite{picek2014using} ispituje uspješnost genetskog algoritma korištenjem $3$ različita operatora mutacije, kao i $3$ različita operatora križanja.
U \cite{MaximalNonlinearity}, autori testiraju utjecaj različitih funkcija dobrote te ispituju težinu pronalaska balansirane Booleove funkcije maksimalne nelinearnosti s 8 varijabli.

Pored navedenih, korišteno je i genetsko programiranje \cite{koza1992genetic} u radovima \cite{picek2015cartesian}, \cite{picek2013evolving} i \cite{tesavr2010new}.
Autori u \cite{picek2015cartesian} dodatno koriste i kartezijsko genetsko programiranje te korištenjem skupa operatora \texttt{OR}, \texttt{XOR}, \texttt{AND}, \texttt{XNOR} i \texttt{AND} kojemu je jedan od ulaza negiran ostvaruju bolje rezultate nego li genetskim algoritmom na problemu generiranja S-kutija. 










\chapter{Zaključak}

\bibliography{literatura}
\bibliographystyle{fer}

\begin{sazetak}
Booleove funkcije sastavni su element kriptografskih algoritama.
Kako bi se povećala otpornost na napade linearnom kriptoanalizom, od posebnog je značaja svojstvo nelinearnosti Booleove funkcije.
Booleove funkcije zadanog broja varijabli i maksimalne nelinearnosti nazivaju se Bent-funkcije, dok su sa stajališta primjene u kriptografskim algoritmima od posebnog interesa Booleove funkcije koje dodatno imaju i svojstvo balansiranosti.

U okviru ovog diplomskog rada proučeni su heuristički pristupi pronalaženja Booleovih funkcija maksimalne nelinearnosti te balansiranih Booleovih funkcija maksimalne nelinearnosti.
Implementirani su i međusobno uspoređeni optimizacijski postupci temeljeni na simuliranom kaljenju, genetskom algoritmu i genetskom programiranju.
Uspoređeni su i različiti načini prikazivanja Booleovih funkcija, poput zapisa u obliku tablice istinitosti te algebarskog zapisa, kao i razne funkcije izračuna dobrote rješenja u evolucijskim algoritmima.
Dodatno je predložen i analiziran novi način pretrage traženih funkcija, temeljen na analizi Walsh koeficijenata funkcije.

\kljucnerijeci{Booleove funkcije, nelinearnost, heuristička optimizacija, evolucijski algoritmi}
\end{sazetak}
\pagebreak

\engtitle{Evolutionary Computation Based Search for Maximal Nonlinearity Boolean Functions}
\begin{abstract}
Boolean functions represent a crucial element for designing cryptographic algorithms.
In order to resist against linear cryptanalysis attack, it is essential for Boolean functions to have high nonlinearity.
Bent functions are Boolean functions with maximal possible nonlinearity for a given number of variables.
For the usage in cryptographic algorithms is is additionally important for functions to be balanced. 

This thesis is based upon researching heuristic search methods for maximal nonlinear Boolean functions and maximal nonlinear balanced Boolean functions.
Solutions based on simulated annealing, genetic algorithms and genetic programming are implemented and compared.
The impact of different function representations, such as truth tables and algebraic notation is also analyzed, together with various fitness functions.
Finally, a new method based on the analysis of Walsh coefficients for finding nonlinear functions is proposed.


\keywords{Boolean Functions, Nonlinearity, Heuristic Optimization, Evolutionary Algorithms}
\end{abstract}

\end{document}
